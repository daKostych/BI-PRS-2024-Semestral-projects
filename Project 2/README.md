Cílem druhého semestrálního projektu je prozkoumat závislost konkrétní proměnné na různých regresorech z přiřazeného datasetu.

Úloha 1 (5b): Načtěte datový soubor a proveďte základní statistická šetření:

    * Data a jednotlivé proměnné stručně slovně popište.
    * Určete nejdůležitější statistické míry, které data nejlépe charakterizují.
    * Vhodně data reprezentujte pomocí vybraných grafů.

Úloha 2 (5b): Vyberte si jednu numerickou proměnnou jako regresor.

    * Pomocí lineárního regresního modelu nebo jeho variant (kvadratická regrese, …​) zkoumejte závislost vysvětlované proměnné na tomto regresoru.
    * Výstupy zobrazte graficky.
    * Prakticky interpretujte hodnoty odhadů regresních koeficientů.
    * Zhodnoťte kvalitu modelu - vysvětluje vámi vybraný regresor chování vysvětlované proměnné dobře?

Úloha 3 (5b): Vyberte si jednu kategoriální proměnnou jako regresor.

    * Pomocí modelu analýzy rozptylu zkoumejte závislost vysvětlované proměnné na tomto regresoru.
    * Prakticky interpretujte hodnotu regresních koeficientů.
    * Zhodnoťte kvalitu modelu.

Úloha 4 (5b): Uvažujte regresní model, obsahující oba regresory z předchozích bodů včetně jejich interakce.

    * Odhadněte jeho parametry a interpretujte je.
    * Prozkoumejte významnost jednotlivých komponent.
    * Regresní závislost vhodně graficky zobrazte.

Úloha 5 (5b): Uvažujte model s předchozími dvěma regresory a alespoň jedním dalším ze zkoumaného datového souboru.

    * Prozkoumejte, které z regresorů jsou pro model významné a které ne.
    * Pomocí vhodných nástrojů se pokuste najít vhodný finální model, který chování zkoumané proměnné dobře vysvětluje, ale neobsahuje nevýznamné komponenty.
    * Vysvětlete svůj postup a zdůvodněte svojí volbu.
    * Výsledný model prakticky interpretujte.

Úloha 6 (5b): U finálního modelu pomocí vhodných testů ověřte předpoklady metod, které jste použili.